# Rimborso Piccole Spese

Vengono definite "piccole spese" le spese che stanno sotto i 150 euro. Gli uffici contabili dell'Università rimborsano direttamente in contanti queste spese, che devono comunque essere ridotte al minimo necessario.  
Il Métis utilizza le piccole spese tutte le volte che serve qualcosa di poco costoso abbastanza urgentemente (ad esempio, dei pennelli per la resina) che hanno un costo troppo irrisorio per giustificare l'apertura di un ordine formale con l'Università.  

---

Se sei qui significa che devi farti rimborsare un acquisto effettuato. Segui il procedimento illustrato di seguito.

## Procedimento

-   Comunicazione dell'intenzione d'acquisto al reparto amministrativo e al responsabile del proprio reparto e richiesta *nulla osta*
-   Acquisto del bene
  - Il costo dev'essere obbligatoriamente inferiore ai 100 €  
-   Conservazione scontrino o fattura

    Scontrino, ricevuta o fattura quietanzata sono indispensabili per il rimborso della spesa. In caso di acquisto online, assicurarsi che sia possibile richiedere ricevuta o fattura quietanzata.
    *Se l'acquisto è su Amazon, solitamente è possibile richiedere la ricevuta tramite mail solo dopo che il prodotto è stato inviato*

    - Scrivere il proprio nome **dietro** la ricevuta o lo scontrino
    - Scrivere **dietro** la ricevuta o lo scontrino il reparto al quale il bene è destinato (cantiere, equipaggio, o altro)
-   Lasciare lo scontrino o la ricevuta nel contenitore presente in cantiere
-   Dare comunicazione al reparto amministrativo dell'avvenuta consegna dello scontrino

### Rimborso tramite PayPal

In caso lo si desideri, è possibile richiedere il rimborso della spesa sul proprio account PayPal. Sarà sufficiente comunicarlo al reparto amministrativo contestualmente alla consegna dello scontrino o della ricevuta.
