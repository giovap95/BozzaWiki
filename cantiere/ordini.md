# Acquisti cantiere (>100€)

Questa pagina illustra le procedure con le quali si effettuano grossi ordini di materiale (>150€).

## Prima dell'ordine

Per ordini di materiale è necessario ricorrere a un *ordine di acquisto*. Della maggior parte dei passaggi si occupa il settore amministrativo, ma la parte iniziale e quella finale richiedono l'attenzione del reparto cantiere.

-   Definizione della richiesta: oggetto dell'acquisto, quantità necessaria, etc.
-   Comunicazione della richiesta d'acquisto e del **settore beneficiario dell'acquisto** (cantiere, equipaggio, altri) al responsabile del Métis e al reparto amministrativo
-   Richiesta del *nulla osta* da parte del responsabile del Métis e del reparto amministrativo
-   Individuazione dell'azienda fornitrice

    La *buona pratica* richiederebbe l'individuazione di due o più aziende, così da rendere possibile un confronto dei preventivi. Non è un passaggio obbligatorio

-   Richiesta del preventivo all'azienda tramite mail
    - Alla richiesta del preventivo va messo in copia l'indirizzo del Métis: metis.vela.unipd@gmail.com
-   Analisi del preventivo assieme al reparto amministrativo o al responsabile del Métis
-   Accettazione del preventivo da parte del reparto amministrativo e dal responsabile del Métis

Da qui in poi la pratica passa al reparto amministrativo che si occupa di compilare i moduli necessari per l'acquisto da parte del servizio contabile dell'Università.

## All'arrivo dell'ordine

Quando il materiale arriva in cantiere, ci sono altri passaggi da adempiere:

-   Comunicazione dell'arrivo dell'ordine al reparto amministrativo
-   Attenta verifica della conformità del materiale e comunicazione tempestiva di eventuali difformità
-   Caricamento su Drive Metis (cantiere→documentazione materiali) di eventuali datasheet dei materiali
-   Deposito della *bolla di trasporto* nell'apposito contenitore in ufficio

    La bolla di trasporto è un documento allegato all'ordine (solitamente attaccato a una delle scatole) che attesta l'avvenuta consegna. E' fondamentale per il servizio contabile averlo e va  posta massima attenzione alla sua conservazione.
